# Siła
Oddziaływanie , które nadaje ciału przyspieszenie.

# Zasada superpozycji sił
Siła wypadkowa wywołuje takie samo oddziaływanie na ciało jak łączne działanie wszystkich sił składowych.

# I Zasada Dynamiki Newtona
Każde ciało pozostaje w spoczynku lub porusza się ruchem jednostajnym prostoliniowym, dopóki działanie innych ciał nie zmusi go to zmiany tego stanu.

$$
\vec{F_{wyp}} = 0
$$

# II Zasada Dynamiki Newtona
Siła $F$ działająca na ciało o masie $m$ udziela mu przyspieszenia $a$ o wartości proporcjonalnej do wartości siły. Wpółczynnikiem proporcjonalności między siłą a przyspieszeniem jest masa $m$. Kierynek i zwrot siły są zgodne z kierunkiem i zwrotem przyspieszenia.

$$
\vec{F} = m \cdot \vec{a}
$$

# III Zasada Dynamiki Newtona
Gdy dwa ciała oddziałują ze sobą, siły, jakimi działają one na siebie mają taką samą wartość bezwzględną i kierunek, ale przeciwne zwroty.

$$
\vec{F_{AB}} = -\vec{F_{BA}}
$$

# Układ Inercjalny
Układ odniesienia względem, którego wszystkie ciała nie oddziałujące z innymi ciałami poruszają się jednostajnie prostoliniowo. W układzie inercjalnym przyspieszenie pojawia się tylko jako rezultat działania (niezrównoważonej) siły.

# Układ Nieinercjalny
Układ odniesienia, którego wektor prędkości zmienia się, czyli taki, który ma niezerowe przyspieszenie. Układy nieinercjalne poruszają się z przyspieszeniem względem układów inercjalnych. *Wektor może zmieniać swoją wartość (ruch przyspieszony prostoliniowy), tylko kierunek (ruch po okręgu) lub kierunek i wartość.*

# Masa
Cecha ciała, która wiąże siłę przyłożoną do ciała z uzyskiwanym przez nie wówczas przyspieszeniem.

$$
\frac{m_{1}}{m_{2}} = \frac{a_{2}}{a_{1}}
$$

# Położenie środka masy

$$
\vec{r}_{sr} = \frac{1}{M} \cdot \sum_{i=1}^{n}m_{i}\vec{r}_{i}
$$

$\vec{r}$ - wektor położenia

$M$ - suma mas

# Siła ciężkości
Siła z jaką Ziemia (lub inne ciało niebieskie) działa na dowolne ciało (i jednocześnie to ciało działa na Ziemię).

$$
\vec{F_{c}} = m\vec{g}
$$

# Siła normalna
Gdy ciało naciska na powierzchnię, choćby pozornie bardzo sztywną, to powierzchnia ta ulega deformacji i działa na ciało siłą normalną, która jest prostopadła do powierzchni.

# Naprężenie
Siła, działająca na ciało ze strony naciągniętej, wyprostowanej nici/linki. Naprężenie działa wzdłuż nici.

# Siła Tarcia
Opisuje opory ruchu, jest to siła skierowana wzdłuż powierzchni, przeciwnie do kierunku, w którym ma zachodzić ruch ciała.

# Tarcie statyczne
Siła styczna do powierzchni styku dwóch nieruchomych względem siebie ciał. Maksymalna siła tarcia statycznego jest równa tej **krytycznej sile**, którą musieliśmy przyłożyć, żeby ruszyć ciało z miejsca. Dla suchych powierzchni siła ta jest w przybliżeniu niezależna od wielkości powierzchni styku ciał i jest proporcjonalna do siły z jaką jedna powierzchnia naciska na drugą.

$$
T_{s} = \mu_{s} \cdot F_{N}
$$

$\mu_{s}$ - współczynnik tarcia statycznego

$F_{N}$ - siła nacisku

# Tarcie kinetyczne
Obecne gdy przyłożymy siłę o wartości większej od **siły krytycznej**. Jest to siła styczna do powierzchni dwóch ciał przemieszczających się wględem siebie. Nie zależy ona od prędkości względnej poruszania się powierzchni.

$$
T_{k} = \mu_{k} \cdot F_{N}
$$

$\mu_{k}$ - współczynnik tarcia kinetycznego
$F_{N}$ - siła nacisku

# Siła kontaktowa
Obecna, gdy dwa ciała są dociskane do siebie. Ich źródło stanowi odpychanie się pomiędzy atomami. Przy dostatecznie małej odległości występuje przekrywanie chmur elektronowych i ich odpychanie rosnące wraz z malejącą odległością.

$$
F_{k} = m_{2}a = F - m_{1}a
$$

# Siły bezwładności
Wywołane przez przyspieszenie układu odniesienia, nie pochodzą z oddziaływań z jakimkolwiek innym ciałem - sprzeczność z III zasadą dynamiki (siła jest wynikiem oddziaływania dwóch lub więcej ciał).

$$
\vec{F_{b}} = -m \cdot \vec{a_{u}} = m(\vec{a}' - \vec{a}) = m\vec{a}' - F
$$

$m$ - masa ciała

$a$ - przyspieszenie ciała w układzie nieinercjalnym przed działaniem siły bezwładności (np. Przed hamowaniem)

$a'$ - przyspieszenie ciała w układzie nieinercjalnym w trakcie działania siły bezwładności

$a_{u}$ - przyspieszenie układu

$F$ - siła całkowita

# Siła odśrodkowa
Działa na każde ciało znajdujące się w odległości $r$ od osi obrotu.

$$
\left| \vec{F_{o}} \right| = \left| m \cdot \frac{v^{2}}{r} \cdot \frac{\vec{r}}{r} \right| = \frac{mv^{2}}{r} = m\omega^{2}r
$$

$\omega$ - prędkość kątowa [1/s]

$v$ - prędkość liniowa

$r$ - promień okrągłego toru ruchu ciała

# Siła Coriolisa

Działa na ciało poruszające się z prędkością $v'$ względem układu obracającego się.

$$
\vec{F_{c}}  = -m \cdot \vec{a_{c}} = -2m\vec{\omega}\times\vec{v}' = 2m\omega v'sin\angle(\vec{\omega},\vec{v})
$$

$\omega$ - prędkość kątowa [1/s]

$v$ - prędkość liniowa

$a_{c}$ - przyspieszenie Coriolisa

# Przyspieszenie Coriolisa
$$
\vec{a}_{c} = -2(\vec{\omega} \times \vec{v})
$$

# Praca
Forma przekazywania energii, iloczyn skalarny wektorów siły i przemieszczenia. Praca wykonywana przez dowolną siłę równa się zmianie energii całkowitej ciała.

$$
W \space[J]= \vec{F} \cdot \Delta\vec{r} = F \cdot \Delta r \cdot cos\angle( \vec{F},\Delta \vec{r}) \space \\ \left[ N \cdot m = \frac{kg \cdot m^{2}}{s^{2}}\right]
$$
