# Kinematyka
Dział fizyki, który zajmuje się związkami między położeniem, prędkością i przyspieszeniem badanej cząstki. Nie uwzględnia się, skąd bierze się przyspieszenie czy przyczyna, która powoduje ruch.

# Ruch
Wzajemne poruszanie się w przestrzeni jednych ciał względem innych w miarę upływu czasu.

# Układ odniesienia
Ciało lub zbiór ciał względem których opisuje się ruch innego ciała.

# Tor ruchu
Krzywa geometryczna utworzona przez punkty określające kolejne położenia ciał w przestrzeni.

# Równanie toru ruchu
Eliminując czas z równania ruchu otrzymamy równanie krzywej toru ruchu. *(na przykład rzutu ukośnego otrzymamy parabolę)*

# Droga
*(wielkość skalarna)*
Długość toru zakreślonego podczas ruchu.

# Promień wodzący
Wektor położenia ciała łączący początek układu odniesienia z aktualnym połozeniem ciała w przestrzeni. Określa położenie ciała (cząstki) względem danego układu odniesienia.

# Przemieszczenie
Zmiana wektora położenia (w czasie).
Różnica geometryczna dwóch wektorów położenia.

# Prędkość średnia
Wielkość wektorowa, iloraz przemieszczenia oraz czasu w którym ciało doznało przemieszczenia.

$$
\vec{v}(t)_{sr} = \frac{\Delta \vec{r}}{\Delta t}
$$

# Prędkość chwilowa
Wielkość wektorowa, prędkość w danej chwili wyznaczana dla nieskończenie krótkiego odcinka czasu. **Kierunek** wektora prędkości chwilowej pokrywa się ze styczną do toru w danym punkcie, a jego zwrot wyznaczony jest przez znak przyrostu wektora położenia.

$$
\vec{v}(t)_{ch} = \lim{\frac{\Delta \vec{r}}{\Delta t}} = \frac{d\vec{r}}{dt}
$$

# Przyspiesznie
Wielkość wektorowa, która określa zmiany wektora prędkości w czasie. *(zarówno wartości jak i kierunku)*

# Przyspieszenie średnie
Iloraz zmiany prędkości i czasu, w którym ta zmiana nastąpiła.

$$
\vec{a}(t)_{sr} = \frac{\Delta \vec{v}}{\Delta t}
$$

# Przyspieszenie chwilowe
Szybkość zmiany prędkości w czasie

$$
\vec{v}(t)_{ch} = \lim_{\Delta t \rightarrow 0}{\frac{\Delta \vec{v}}{\Delta t}} = \frac{d\vec{v}}{dt}
$$

# Ruch prostoliniowy jednostajnie zmienny
Ruch prostoliniowy z przyspieszeniem nie zmieniającym się w czasie.

$$
x(t) = x_0 + v_0t + \frac{at^2}{2}
$$

# Spadek swobodny
Spadek swobodny to ruch ciała wyłącznie z przyspieszeniem ziemskim. W chwili początkowej ciało spoczywa i następnie puszczone porusza się ruchem jednostajnie przyspieszonym z przyspieszeniem grawitacyjnym **g**

$$
h = \frac{g \cdot t^2}{2}
$$

h - wysokość

# Zasięg rzutu ukośnego

$$
x(t_0) = \frac{2v_0^2 \cdot \sin{\theta} \cdot \cos{\theta}}{g}
$$
